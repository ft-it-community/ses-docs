*Останнє оновлення 14 липня 2024 року*

## Мета проєкту

### Забезпечення автономним живленням 10 годин+

* ІТП (індивідуальних теплових пунктів) для того щоб було тепло
    * Включає всі 31 ІТП
* НС (насосних станцій) для забезпечення водою
    * Включає всі 8 критичних НС в 16 поверхових секціях
* Насоси в котельні для того щоб тепло могло дістатися до ІТП
* СКД (система контролю доступу, домофон) виходів на Салютну (назовні ЖК)

Це дозволить всім мати і тепло і воду без ризику спускання води з системи опалення (що фактично означало б відсутність
опалення до кінця опалювального періоду).

### Комплексний підхід

Проєкт не ділиться на окремі ОСББ, будинки чи під'їзди, це комплексний проєкт для всього ЖК.

В технічному плані живлення лише частини ІТП в будинках з більшою кількістю поверхів створює проблему з різницею
температур, для нормального потоку теплоносія треба заживити всі 31 ІТН, насос в котельні недостатній для того щоб
прокачати теплоносій через весь ЖК, його достатньо лише довести теплоносій до ІТП, але не на поверхи. Також
одноманітність комплектуючих полегшує подальше обслуговування порівняно з вирішенням цього питання окремо для кожного
ОСББ.

З фінансовому планові великий проєкт дозволяє нам отримати солідну знижку на обладнання порівняно з роздрібними цінами.
Також більший проєкт дозволить нам рухатися вперед швидше та з меншими ризиками (через поетапну реалізацію, пояснення
далі).

Також важливий соціальний аспект, мета полягає в тому щоб згуртувати мешканців навколо єдиної мети, а не дробити проєкт
на багато менших підпроєктів, частина яких може виявитися нереалізованою.

Керуюча компанія та інженери КАН сприяють реалізації проєкту.

### Не мета проєкту

Проєкт не охоплює живлення ліфтів чи квартир.

Обладнання що буде встановлено за проєктом можна буде при потребі розширювати (ставити більше сонячних панелей,
інверторів, акумуляторів), але це буде робитися окремо від даного проєкту зацікавленими мешканцями (в основному під'їзди
з 16 поверхами).

Живлення квартир це відповідальність кожного індивідуально, але по завершенню проєкту ми спробуємо домовитися з
виконавцем проєкту про вигідні умови індивідуального автономного живлення для квартир для наших мешканців.

## Обладнання

Обладнання включає СЕС, системи безперебійного живлення та генератор для котельні.

СЕС нам в першу чергу цікава тим що дозволить компенсувати 70% від вартості кожної СЕС через іноземний донорський Фонд
енергоефективності по [програмі ГрінДІМ](https://eefund.org.ua/greendim/), що в результаті суттєво дешевше ніж проєкт
без СЕС. Тобто це робить проєкт дешевшим з одного боку, а з іншого ми отримуємо додаткове джерело енергії влітку та
навіть невелику допомогу в зимовий час.

### 7 СЕС

Проєкт включає в себе 7 СЕС. Кожна СЕС це комплект з сонячних панелей (15/20 кВт залежно від будинку), 3-фазного
гібридного інвертора (15/25 кВт залежно від будинку) та блоку акумуляторів (20/65/70 кВт*год залежно від будинку).

Тривалість автономної роботи кожної СЕС від кількох дні без підзарядки акумуляторів влітку до 10-12 годин взимку (
опалювальний сезон). Час для повного заряджання розряджених акумуляторів 3.5 години. На випадок надзвичайних ситуацій в
зимовий час передбачено вхід для генератора, але купувати їх наперед не будемо, це запасний варіант.

### 24 системи безперебійного живлення для ІТП

Додатково буде зібрано системи безперебійного живлення для 24 ІТП де СЕС ставити немає сенсу. Це майже те саме що СЕС,
але без сонячних панелей: гібридні інвертори (15/25 кВт) та блок акумуляторів (15/20/65 кВт*год).

Тривалість автономної роботи без підзарядки акумуляторів в опалювальний сезон 10-12 годин, повний заряд за 3.5 год.

### Генератор для котельні

Через велику потужність що вимагає котельня її в опалювальний період живитиме дизельний генератор потужністю 160 кВт.
Паливо буде зберігатися в двох ємностях по 1000л.

### 15 систем резервного живлення СКД

Системи резервного живлення СКД що виходять назовні ЖК будуть реалізовані ДБЖ з гелевими акумуляторами. Це недорого і
достатньо на кілька днів без підзарядки. Підключати це до систем резервного живлення згаданих вище складно через їхнє
розміщення в різних приміщеннях та необхідність прокладання комунікацій.

## Відкинуті ідеї з обладнанням

### Когенераційна установка

Когенераційна установка дорожча та складніша в обслуговуванні, також є великі ризики не встигнути до початку
опалювального періоду. Тому це варіант було ретельно розглянуто та відкинуто.

### Менша кількість великих генераторів

Розглядався варіант розміщення невеликої кількості потужних генераторів на території які можна було б використовувати
для живлення всіх ІТП на НС.

Найбільша проблема цієї ідеї це інженерна складність. Треба буде перекопати всю територію для прокласти кілометри
кабелів, що є великим і недешевим проєктом.

Також для обслуговування цих генераторів потрібно буде наймати трьох додаткових робітників що обслуговуватимуть їх в три
зміни через те що відключення відбуваються цілодобово.

І врешті решт не варто забувати про шум від генераторів, який повністю відсутній у випадку використання запропонованого
рішення з інверторами та акумуляторами.

## Фінансування проєкту

Для фінансування проєкту розглядалося кілька варіантів та креативних рішень.

В результаті було вирішено ділити вартість проєкту на кількість зданих в експлуатацію квартир. Для цієї мети найближчим
часом буде відкрито окремий рахунок, а на електронні скриньки будуть надіслані індивідуальні рахунки для оплати.

### Чому вартість поділена на кількість, а не площу?

Наявність чи відсутність води, чи тепла це бінарне питання. Вважайте це платою за підключення до нової послуги, яка
абсолютно не залежить від площі квартири.

### А що робити з тими хто не заплатить?

В економічній теорії це називається "проблема безбілетника" і в нас є кілька варіантів як її вирішити, але треба
розуміти що фінансовим внеском в проєкт ви в першу чергу вирішуєте проблему для себе особисто: це не подарунок для
когось іншого, це для вас.

Проєкт буде реалізовуватися поетапно. Завершивши одну СЕС ми одразу можемо подавати заявку в фонд на компенсацію і при
отриманні компенсації використати її для побудови наступних СЕС/систем резервного живлення. Це дозволяє нам рухатися
вперед швидше.

Деякі мешканці виявили бажання заплатити суму більшу за індивідуальні внески що теж прискорить збір коштів. Є кілька
ідей як можна креативно заохотити мешканців до внесення більших сум.

Обговорювався варіант проведення виставки-ярмарку альтернативної енергетики на території ЖК, що дозволить зібрати
додаткові кошти від компаній що візьмуть участь у виставці.

При умові проведення зборів ОСББ та якщо більшість проголосує за, платіж можна зробити обов'язковим, таким чином хоч не
одразу, але ми отримаємо кошти від всіх мешканців.

### А як же школа?

Школа теж внесе додаткову суму оскільки вона підключена до нашої котельні.

### А КАН?

КАН частково візьме участь в фінансуванні генератора для котельні.

### Ще щось стосовно фінансування?

Будемо спілкуватися з комерцією про допомогу в фінансуванні проєкту.

У нас також є потенційна можливість отримати часткову компенсацію за генератор котельні від КМДА та можливо навіть за
генератори.

Таким чином чим далі ми просуваємося з проєктом, тим швидше він рухається вперед. Ризики фінансування оцінюємо як досить
низькі.

### Попередній план виконання

* В липні починаємо збір коштів
* Паралельно запускаємо промо кампанію щоб донести інформацію до максимальної кількості мешканців
* 7 ОСББ подають заявку в Фонд енергоефективності та чекають 1-3 тижні на підтвердження (липень-серпень)
* Зібравши кошти замовляємо інвертори та акумулятори (серпень)
* Купуємо генератор (вересень)
* Монтуємо СЕС та системи безперебійного живлення (вересень-листопад)
* Заявка про завершення робіт на компенсацію в Фонд енергоефективності (жовтень-листопад), через 1-3 тижні очікуємо
  гроші на нашому рахунку
* На компенсовані кошти купуємо паливо для генератора та замовляємо живлення СКД

## Документація

Документація на проєкт буде створена відповідними сторонами:

* Документацію по даху для СЕС готує КАН
* Виконавець проєкту підготує документацію по СЕС та системам безперебійного живлення а також приготує додаткові
  інструкції для того щоб співробітники КК могли обслуговувати обладнання в майбутньому
* Енергетичний аудитор проведе, власне, аудит, з відповідною документацією (до початку та після завершення виконання
  проєкту)
* Теплосвіт займеться документацією на генератор в котельні

## Обслуговування

КК буде обслуговувати СЕС та системи безперебійного живлення. Теплосвіт обслуговуватиме генератор. КК оформить договір
на постачання пального для генератора.

## Додаткова інформація

Файли з додатковими деталями та фінансовими розрахунками можна знайти [тут](/files)
